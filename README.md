# Informatiemodel ZaakTypeCatalogus (ImZTC)
Zaak- en procesgericht werken wordt als een belangrijk thema gezien om meer grip te krijgen op processen, zowel voor dienstverlening als interne doelen, en de daarvoor 
relevante informatievoorziening. VNG Realisatie ondersteunt gemeenten bij deze ontwikkeling door middel van de GEMeentelijke Model Architectuur (GEMMA). De GEMMA-onderdelen geven 
kaders en richting voor het inrichten van de gemeentelijke bedrijfsvoering  en informatiehuishouding. Voor zaak- en procesgericht werken biedt VNG Realisatie o.a. de GEMMA Zaaktypecatalogus. 
 
De visie van VNG Realisatie op de Zaaktypecatalogus, de uitgangspunten, het gebruik, de opzet, de inhoud en het beheer, beschrijft zij in het document ‘GEMMA Zaaktypecatalogus 2 (versie 2.1)’. 
Een zaaktypecatalogus bevat de zaaktypen die onderscheiden worden binnen het domein waarop die catalogus gericht is. De ‘ZTC’ geeft duidelijkheid over de kenmerken waarmee een 
zaaktype beschreven wordt. Welke kenmerken dit zijn, wat ze betekenen en hoe ze zich tot elkaar verhouden, is uitgewerkt in het Informatiemodel ZTC. Hiermee 
specificeren we de structuur van een catalogus met zaaktypen. 
