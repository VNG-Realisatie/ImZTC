---
layout: page-with-side-nav
title: Introductie Informatiemodel Zaaktypecatalogus
---

# Introductie

Zaakgericht werken vindt plaats door de uitvoering van zaken. Een groep van gelijksoortige zaken duiden we aan met 'zaaktype'. Door een zaaktype te specificeren 
is het bij de start van een zaak (van dat type) bekend hoe deze moet worden uitgevoerd en worden zaken van dat type op gelijke wijze uitgevoerd. Een 
zaaktypecatalogus bevat de zaaktypen die onderscheiden worden binnen het domein waarop die catalogus gericht is. Het Informatiemodel ZTC geeft duidelijkheid over
de kenmerken waarmee een zaaktype beschreven wordt, wat ze betekenen en hoe ze zich tot elkaar verhouden. Hiermee specificeren we de structuur van een catalogus met 
zaaktypen. Meer informatie over zaaktypecatalogi, zaaktypen en zaakgericht werken vindt u onder het thema zaakgericht werken.

Bij het ontwikkelen van het ImZTC is vooral gefocust op maximale aansluiting op het Informatiemodel Zaken (RGBZ) en op het definiëren van die extra elementen die 
geen plaats - horen te - hebben in het RGBZ, maar wel van belang zijn voor de besturing van zaken en daarmee dicht aanliggen tegen de wijze waarop systemen 
zaakgericht werken ondersteunen.

## Status
De actuele versie van het ImZTC is versie 2.1 ('in gebruik'). Dat is ook de versie die is geïmplementeerd in [StUF-ZTC 3.10](https://vng-realisatie.github.io/StUF-ZTC/). 
Het ImZTC is één van de informatiemodellen op het gebied van zaakgericht werken en één van de standaarden van de Gegevens- en berichtenarchitectuur.

## Totstandkoming ImZTC
Versie 2.1 van het ImZTC is in 2012/2013 tot stand gekomen als onderdeel van de ZTC2 door een werkgroep met vertegenwoordigers van gemeenten en ander partijen, onder 
leiding van KING (nu VNG Realisatie). In 2014 zijn enkele kleinere wijzigingen doorgevoerd die hebben geleid tot versie 2.1.

<!-- Wat doen we met deze paragraaf? Wordt er nog wel doorontwikkeld? 

## Doorontwikkeling ImZTC
De (gemeentelijke) Selectielijst Archiefbescheiden bepaalt het 'archiefregime' van zaakdossiers. De nieuwe, medio 2017 vastgestelde, versie hiervan is zaakgericht opgesteld en van invloed op het ImZTC. Dit wordt verwerkt in versie 2.2 van het ImZTC. Deze is in een afrondende fase.

## Vragen en wijzigingen
Vragen over het ImZTC, vermeende fouten en initiatieven voor verbetering of uitbreiding van het ImZTC behandelen we op het Discussieplatform ZTC. Aanpassing en uitbreiding wordt begeleid door de Expertgroep Informatiemodellen.

Informatie over het gebruik van het ImZTC behandelen we bij het thema Zaakgericht werken.

Ideeen voor verbetering van deze pagina kunt u plaatsen onder 'Overleg', links bovenaan. -->

## Berichtenarchitectuur
Het ImZTC beschrijft de structuur en semantiek van de kenmerken van zaaktypen. Om deze kenmerken te kunnen delen tussen applicaties (uitwisselen van zaaktypen tussen 
applicaties zoals zaaksystemen en back-office-applicaties), zijn berichten nodig. Hiertoe is het versie 2.1 van het ImZTC uitgewerkt in de [berichtenstandaard Sectormodel Zaaktypen(-catalogus) (StUF–ZTC)](https://vng-realisatie.github.io/StUF-ZTC/).
